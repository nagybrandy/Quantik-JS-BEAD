# QUANTIK

## Leírás
A játék egy 4x4-es táblán játszódik, ami 4 egyenlő, 2x2-es részre van bontva. A játékhoz négy, egymástól könnyen megkülönböztethető, alakzatot használhatunk, jelen esetben négyzetet, kört, háromszöget és X-et. Mind a két játékosnak minden alakzatból 2-2 bábuja van, így összesen 8 alakzat található meg egy színből. A célja az, hogy elsőként helyezzék le a játékosok a negyedik, többitől különböző formát egy sorba, oszlopba, vagy négyzet alakú területre. Ha egy cellára lehelyeztünk egy alakzatot, akkor annak sorába, oszlopába, vagy négyzet alakú területére nem tudja már egyik játékos sem még egyszer ugyanazt az alakzatot letenni.

![](pics/base.png)

Mivel a színek nem számítanak, nyerhetünk csupán úgy is, hogy mind a három másik alakzatot a másik játékos tette le, mi pedig a negyedik bábut helyeztük le.

|![](pics/win1.png)    |  ![](pics/win2.png)|
:-------------------------:|:-------------------------:|
Ebben a játékban a piros játékos helyezte le a piros kört a második sorban, így a jobb felső területen lehelyezte a hiányzó alakzatot, és megnyerte a játékot. |  A zöld játékos helyezte le utoljára a zöld négyzetet az első sorban, így lehelyezve a hiányzó alakzatot abban a sorban, és megnyerte a játékot

## A játék megvalósítása

### Kezdőképernyő

A játéknak kétféle felhasználói felülete van:
- a *játék nyitólapja*, ami kezdetben jelenik meg, és a beállításokat tartalmazza; és
- a *játékoldal*, ahol játszani lehet.

Ugyan ezeket "oldal"-aknak hívjuk, mégsem kell ezeket külön HTML oldalon megvalósítani. Sőt, elvárás, hogy mindez egy HTML oldalon belül kerüljön megvalósításra, és pl. a kétféle "panel" megjelenésének változtatgatásával (pl. egy `div` `hidden` tulajdonságának programozásával) menjük egyik játékfázisból a másikba.

### A játék nyitólapja

A játék nyitólapján jelenjen meg 
- a játék neve
- legyen lehetőség  a játékszabály elolvasására (ugyanott, külön oldalon, elrejtve/felfedve, stb. módon),
- a játékosok nevének megadására,
- egy mentett játék folytatására.

**Két játékos** lehet. A nyitólapon megadható a nevük, alapértelmezetten "1. játékos" és "2. játékos" legyen.

Ha vannak félbehagyott játékok, akkor azoknak a listája is ezen az oldalon jelenik meg. A lista egy eleme a mentés dátumát, és a kitöltés %-os arányát tartalmazza. Rákattintva az adott állás töltődik be.

Egy **"Start"** feliratú gomb lenyomására indul a játék.

### Játékoldal

- A játék indítása után megjelenik az üres tábla.
- Ha a játékot mentett állásból indítottuk, akkor az adott állás töltődik be.
- A felületen jelezni kell, hogy melyik játékos van soron. (Ezt talán legegyszerűbb színekkel jelezni.) Mindig az 1. játékos kezd.
- A bábuk lerakásakor az egeret a tábla felett húzogatva, az adott cellában megjelenik a bábu. Kattintásra a bábut le tudjuk helyezni a cellába.
- A bábu pozícióját a jobbra-balra-fel-le nyilakkal is mozgathatjuk. Space vagy ENTER megnyomására a bábu lerakásra kerül.
- Ha valamelyik játékosnak egy sorban, egy oszlopban, vagy egy területen összejön a 4 különböző alakzat, akkor az a játékos nyer, és a játék véget ér. A győztes játékos nevét írjuk ki. Majd egy kattintásra térjünk vissza a nyitólapra.
- Helyi tárolóba növeljük el az adott párnál a győztes játékos győzelmeinek számát.
- Ha döntetlen, akkor ezt kell kiírni, és növeljük a döntetlenek számát.
- A játék menet közben félbehagyható. Legyen egy "Mentés" gomb, amelyre kattintva a játékállapot mentésre kerül, és visszatérünk a nyitólapra.
- Ha egy korábban mentett játékot végigjátszunk, akkor az már ne jelenjen meg a mentett játékok listájában.

### Játéktér előkészítése

A játéktérnek a következő elemeket kell tartalmaznia:
- a pályát, ami egy 4x4-es négyzetrács, jelölve valamilyen módon a 4 külön területet
- az egyes játékosok adatait
  - hányadik játékos
  - milyen elemei maradtak hátra
  - az aktuális játékos jelzése

Az éppen soros játékost valamilyen módon jelezzük. Ő lép.

### A játék mechanizmusa

Szeretnénk, ha valamilyen módon jelezve lenne a játékos számára, hogy egy-egy adott mezőre milyen bábukat tud letenni a továbbiakban. Ezt bármilyen módon megteheted, például:
- Kiválasztasz egy helyet, majd a játék kijelzi, hogy arra a helyre milyen alakzatokat tudsz még letenni
- Kiválasztasz egy bábut, és a program megmutatja, hogy milyen helyekre tudod még azt letenni.
- Összepárosítasz egy helyet és egy bábut, és ha nem helyezhető le oda, akkor jelzi a program, hogy nem tudja oda letenni, ha jó helyen van, akkor pedig lerakja.

### A játék vége

A játék végén írjuk ki a győztes játékos számát és nevét, majd legyen lehetőség új játékot kezdeni.

### Statisztika

Az oldal tárolja egy JSON fájlban azt, hogy az adott játékospár milyen hányszor és milyen eredménnyel játszott egymás ellen. Ha például Piroska nyert Farkas ellen már egyszer, és az új játékban ismét Piroska nyer, akkor az állás 2-0 Piroskának. (A Piroska-Farkas és a Farkas-Piroska játékospár két különböző játékospárnak minősül, hiszen más fog kezdeni.)

Példa JSON fájl:
```json
[
    {
        "player1" : "Piroska",
        "player2" : "Farkas",
        "player1wins" : 3,
        "player2wins" : 2
    },
    {
        "player1" : "Kismalac1",
        "player2" : "Kismalac2",
        "player1wins" : 5,
        "player2wins" : 10
    }
]
```
### A játék mentése

Legyen lehetőségünk félbehagyni és elmenteni az aktuális játékot a böngésző helyi tárolójába. A főképernyőn pedig jelezzük, ha van ilyen mentés, és legyen lehetőség a mentett játékot folytatni.

### Plusz feladatok plusz pontokért

- **1 játékos mód**:
  - a játék nyitólapján lehessen ezt kiválasztani. 
  - ekkor a második játékos a gép lesz, aki valamilyen logika szerint dobja a korongot
  - a gép is emberi idő alatt végezze a dolgát, azaz kis idő teljen el az oszlop kiválasztása és a dobás között
- **Időlimit**
  - lehessen megadni a főoldalon egy időlimitet, amennyit egy-egy játékos összesen gondolkodhat a játék során. Ha ez letelt, akkor automatikusan veszít.

## További elvárások

Fontos az **igényes megjelenés**. Ez nem feltétlenül jelenti egy agyon csicsázott oldal elkészítését, de azt igen, hogy 1024x768 felbontásban és a fölött az elrendezés jól jelenjen meg, a kártyákban középre rendezetten és felismerhetően jelenjenek meg az ábrák. Ehhez lehet minimalista designt is alkalmazni, lehet különböző háttérképekkel és grafikus elemekkel felturbózott saját CSS-t készíteni, de lehet bármilyen CSS keretrendszer segítségét is igénybe venni.

Nincs elvárás arra vonatkozóan, hogy milyen **technológiá**val (táblázat, div-ek vagy canvas) oldod meg a feladatot, továbbá a megjelenést és működést illetően sincsenek kőbe vésett elvárások. A lényeg, hogy a fenti feladatok felismerhetők legyenek, és a játék jól játszható legyen.

Az időméréshez lehet használni a `Date.now()` metódust, ami ms-okban adja vissza az aktuális időt. A folyamatosan időkijelzéshez használj időzítőt!

## Segítség

Első lépésként alakítsd ki a játékhoz szükséges elemeket. Ha nem canvast használsz, akkor készítsd el a játék HTML és CSS statikus prototípusát. Kísérletezd ki és készítsd elő a szükséges elemeket:
- hogyan valósítod meg a rácsos elrendezést?
  - táblázat?
  - abszolútan pozícionált elemek?
  - flexbox?
  - CSS grid?
- hogyan raksz rá elemeket, hogy jól látható legyen?
  - szöveg?
  - szám?
  - szín?
  - kép?
  - kísérletezd ki, pl statikusan hover-rel az egeret föléhúzva
- a hátralévő elemeket hova rakod?
- hogyan jeleníted meg az egyes játékosok adatait?
- a kezdőképernyő hogyan néz ki?

Ezekhez mind nem kell programozás, hanem csak HTML és CSS.

A következő lépés, hogy találd ki, hogy a játékhoz milyen adatok szükségesek, és ezeket milyen adatszerkezetben tárolod?
- a játéktér
  - az alakzatok pozíciója
  - az alakzat típusa
- ki a következő játékos éppen

Ezeken milyen műveletekre lesz szükség?
- hogyan oldod meg az alakzatok lehelyezését
- a különböző ellenőrzéseket?
- stb

Milyen események lesznek az oldalon?
- esemény típusa?
- mi jelzi?
- milyen szinten kell kezelni?
- buborékolás és delegálás szükséges?

Egy nagyobb feladatnál nem látunk át előre mindent. A fenti lépéseket lehet részfeladatonként alkalmazni. A HTML, CSS fázist nem kell feltétlenül kis lépésekre bontani, meg lehet előre tervezni az egész felületet. A JavaScript logika fejlesztésénél viszont érdemes kis lépésekben haladni. Egyszerre egy dolog működjön.

## Pontozás

A feladat megoldásával 20 pont szerezhető. Vannak minimum elvárások, melyek teljesítése nélkül a beadandó nem elfogadható. A plusz feladatokért további 5 pont szerezhető. Azaz ha valaki mindent megcsinál a beadandóra 25 pontot kaphat.

### Minimálisan teljesítendő (enélkül nem fogadjuk el, 6 pont)

- Egyéb: A "További elvárások" részben szereplő `README.md` fájl megfelelően kitöltve szerepel a feltöltött csomagban (0 pont)
- Játéktér: A játéktér megjelenik. (0 pont)
- Játéktér: Egy 4x4-es rács megjelenik, és látják a játékosok, hogy milyen alakzatok közül tudnak választani. (1 pont)
- Játéktér: A rácsba el tudjuk helyezni a kiválasztott alakzatainkat felváltva. (2 pont)
- Játéktér: A győzelmet vagy vereséget érzékeli az oldal és kiírja.(3 pont)

### Az alap feladatok (14 pont)

- Kezdőképernyő: játékosnév beállítása (0,5 pont)
- Kezdőképernyő: Start gombra megjelenik a játéktér (0,5 pont)
- Kezdőképernyő: megtekinthető a játékleírás (0,5 pont)
- Játéktér: a játékosnevek a beállításoknak megfelelően jelennek meg, jól elkülöníthető a játékosok adatlapja  (0,5 pont)
- Játéktér: A start gombra kattintva új játék indítható (0,5 pont)
- Játéktér: a játék folyamán folyamatosan frissül, hogy milyen alakzataink  maradtak hátra (1 pont)
- Játéktér: jelezve van, hogy melyik az aktuális játékos (0,5 pont)
- Játék mechanikája: a játék valamilyen módon megjeleníti nekünk, hogy melyik cellára milyen alakzatot tudunk már csak lehelyezni (3 pont)
- Mentés: A játék félbehagyható, mentés után a játék a félbehagyott játékok listájában megjelenik a keződőképernyőn, és a kezdőoldalról újra betölthető. (3 pont)
- Vége: a játék végén az adott játékospárra vonatkozó statisztika mentésre kerül, kijelzi azt, és a statisztikát a főoldalról is elérjük. (2 pont)
- Vége: a győztes játékos száma megjelenik (0,5 pont)
- Vége: egy gombra kattintva a játék újrakezdhető a kezdőképernyőtől (0,5 pont)
- Egyéb: Igényes kialakítás (1 pont)
- **1 hét késés (-3 pont)**
- **2 hét késés (-6 pont)**
- **2 hétnél több késés (nincs elfogadva a beadandó, nincs jegy)**

### Plusz feladatok (plusz 5 pont)

- Időlimit: a kezdőkérpernyőn beállítható az időzítő értéke, és a játékosok csak a megadott ideig tudnak lépni. Az időzítő változása meg van jelenítve a játékosoknak is, és ha az letelik, az adott játékos veszít. (2 pont)
- Egyjátékos mód: Az egyjátékos és többjátékos mód közül a kezdőképernyőn választhatunk. A játékos lépése után a második játékos lépését a számítógép végzi el, és csak olyan helyre teszi le a bábuját, ahová le tudja tenni. (3 pont)

## További elvárások

- Az elkészült feladatot tömörítve, az összes szükséges állománnyal, illetve a program gyökérmappájában elhelyezett `README.md` fájllal együtt legkésőbb a határidőig kell feltölteni a Canvas rendszerbe.
- A játék megvalósításához NEM használható semmilyen keretrendszer, külső JavaScript könyvtár.
- A `README.md` fájlban szerepeljen a következő kijelentés (a <> jeleket nem kell beleírni):

  ```txt
  <Hallgató neve> 
  <Neptun kódja> 
  Webprogramozás - számonkérés
  Ezt a megoldást a fent írt hallgató küldte be és készítette a Webprogramozás kurzus számonkéréséhez.
  Kijelentem, hogy ez a megoldás a saját munkám. Nem másoltam vagy használtam harmadik féltől 
  származó megoldásokat. Nem továbbítottam megoldást hallgatótársaimnak, és nem is tettem közzé. 
  Az Eötvös Loránd Tudományegyetem Hallgatói Követelményrendszere 
  (ELTE szervezeti és működési szabályzata, II. Kötet, 74/C. §) kimondja, hogy mindaddig, 
  amíg egy hallgató egy másik hallgató munkáját - vagy legalábbis annak jelentős részét - 
  saját munkájaként mutatja be, az fegyelmi vétségnek számít. 
  A fegyelmi vétség legsúlyosabb következménye a hallgató elbocsátása az egyetemről.
  ```

- A `README.md` fájlban a kijelentés alatt egy üres sorral elválasztva szerepeljen az alábbi lista. Az egyes `[ ]` közötti szóközt cseréld le x-re azokra a részfeladatokra, amit sikerült (akár részben) megoldanod!

```txt
Minimálisan teljesítendő (enélkül nem fogadjuk el, 6 pont)

- [ ] Egyéb: A "További elvárások" részben szereplő `README.md` fájl megfelelően kitöltve szerepel a feltöltött csomagban (0 pont)
- [ ] Játéktér: A játéktér megjelenik. (0 pont)
- [ ] Játéktér: Egy 4x4-es rács megjelenik, és látják a játékosok, hogy milyen alakzatok közül tudnak választani. (1 pont)
- [ ] Játéktér: A rácsba el tudjuk helyezni a kiválasztott alakzatainkat felváltva. (2 pont)
- [ ] Játéktér: A győzelmet vagy vereséget érzékeli az oldal és kiírja.(3 pont)

Az alap feladatok (14 pont)

- [ ] Kezdőképernyő: játékosnév beállítása (0,5 pont)
- [ ] Kezdőképernyő: Start gombra megjelenik a játéktér (0,5 pont)
- [ ] Kezdőképernyő: megtekinthető a játékleírás (0,5 pont)
- [ ] Játéktér: a játékosnevek a beállításoknak megfelelően jelennek meg, jól elkülöníthető a játékosok adatlapja  (0,5 pont)
- [ ] Játéktér: A start gombra kattintva új játék indítható (0,5 pont)
- [ ] Játéktér: a játék folyamán folyamatosan frissül, hogy milyen alakzataink  maradtak hátra (1 pont)
- [ ] Játéktér: jelezve van, hogy melyik az aktuális játékos (0,5 pont)
- [ ] Játék mechanikája: a játék valamilyen módon megjeleníti nekünk, hogy melyik cellára milyen alakzatot tudunk már csak lehelyezni (3 pont)
- [ ] Mentés: A játék félbehagyható, mentés után a játék a félbehagyott játékok listájában megjelenik a keződőképernyőn, és a kezdőoldalról újra betölthető. (3 pont)
- [ ] Vége: a játék végén az adott játékospárra vonatkozó statisztika mentésre kerül, kijelzi azt, és a statisztikát a főoldalról is elérjük. (2 pont)
- [ ] Vége: a győztes játékos száma megjelenik (0,5 pont)
- [ ] Vége: egy gombra kattintva a játék újrakezdhető a kezdőképernyőtől (0,5 pont)
- [ ] Egyéb: Igényes kialakítás (1 pont)
- **1 hét késés (-3 pont)**
- **2 hét késés (-6 pont)**
- **2 hétnél több késés (nincs elfogadva a beadandó, nincs jegy)**

Plusz feladatok (plusz 5 pont)

- [ ] Időlimit: a kezdőkérpernyőn beállítható az időzítő értéke, és a játékosok csak a megadott ideig tudnak lépni. Az időzítő változása meg van jelenítve a játékosoknak is, és ha az letelik, az adott játékos veszít. (2 pont)
- [ ] Egyjátékos mód: Az egyjátékos és többjátékos mód közül a kezdőképernyőn választhatunk. A játékos lépése után a második játékos lépését a számítógép végzi el, és csak olyan helyre teszi le a bábuját, ahová le tudja tenni. (3 pont)
  ```

A megfelelően kitöltött `README.md` fájl nélkül a megoldást nem fogadjuk el!
